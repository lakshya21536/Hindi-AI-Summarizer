लोकसभा चुनाव में वसुंधरा राजे का अकेले और अलग चलना बीजेपी को राजस्थान में काफी नुकसान पहुंचाया है. अब राजस्थान में 5 विधानसभा सीटों पर उपचुनाव होना है. ऐसे में भजनलाल शर्मा इस बार सबको साथ लेने की कवायद में जुटे हैं. उपचुनाव में जीत हासिल करना भजनलाल शर्मा के लिए अग्नि परीक्षा से कम नहीं है. इस वजह से शायद भजनलाल शर्मा को भी वसुंधरा राजे की अहमियत का पता चल चुका है. सीएम भजनलाल शर्मा उपचुनाव में किसी तरह की चूक नहीं चाहते हैं. वसुंधरा राजे अगर उपचुनाव में मदद करती हैं तो बीजेपी को निश्चित तौर पर इसका लाभ मिल सकता है.
